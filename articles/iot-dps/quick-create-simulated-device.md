---
title: "Aprowizowanie symulowanego urządzenia TPM dla usługi Azure IoT Hub przy użyciu języka C | Microsoft Docs"
description: "Przewodnik Szybki start platformy Azure — Tworzenie i aprowizowanie symulowanego urządzenia TPM za pomocą zestawu SDK języka C dla usługi Azure IoT Hub Device Provisioning"
services: iot-dps
keywords: 
author: dsk-2015
ms.author: dkshir
ms.date: 12/20/2017
ms.topic: hero-article
ms.service: iot-dps
documentationcenter: 
manager: timlt
ms.devlang: na
ms.custom: mvc
ms.openlocfilehash: dd101db9ea3c03a939efb6a64c231d885f33cedc
ms.sourcegitcommit: 6f33adc568931edf91bfa96abbccf3719aa32041
ms.translationtype: HT
ms.contentlocale: pl-PL
ms.lasthandoff: 12/22/2017
---
# <a name="create-and-provision-a-simulated-tpm-device-using-c-device-sdk-for-iot-hub-device-provisioning-service"></a>Tworzenie i aprowizowanie symulowanego urządzenia TPM za pomocą zestawu SDK języka C dla usługi IoT Hub Device Provisioning
> [!div class="op_single_selector"]
> * [C](quick-create-simulated-device.md)
> * [Java](quick-create-simulated-device-tpm-java.md)
> * [C#](quick-create-simulated-device-tpm-csharp.md)
> * [Python](quick-create-simulated-device-tpm-python.md)

Te kroki pokazują, jak utworzyć symulowane urządzenie na maszynie deweloperskiej z systemem operacyjnym Windows OS, uruchomić symulator modułu Windows TPM jako [sprzętowy moduł zabezpieczeń (HSM)](https://azure.microsoft.com/blog/azure-iot-supports-new-security-hardware-to-strengthen-iot-security/) urządzenia i użyć przykładowego kodu do połączenia tego symulowanego urządzenia z usługą Device Provisioning Service i Twoim centrum IoT. 

Pamiętaj, aby wcześniej wykonać kroki przedstawione w części [Konfigurowanie usługi IoT Hub Device Provisioning Service za pomocą witryny Azure Portal](./quick-setup-auto-provision.md).

<a id="setupdevbox"></a>

## <a name="prepare-the-development-environment"></a>Przygotowywanie środowiska deweloperskiego 

1. Upewnij się, że masz na swojej maszynie zainstalowany program Visual Studio 2015 lub [Visual Studio 2017](https://www.visualstudio.com/vs/). Musisz mieć włączony pakiet roboczy [„Programowanie aplikacji klasycznych w języku C++”](https://www.visualstudio.com/vs/support/selecting-workloads-visual-studio-2017/) dla instalacji programu Visual Studio.

2. Pobierz i zainstaluj [system kompilacji CMake](https://cmake.org/download/). Pamiętaj, że program Visual Studio z pakietem roboczym „Programowanie aplikacji klasycznych w języku C++” powinien być zainstalowany na komputerze **przed** zainstalowaniem programu `cmake`.

3. Upewnij się, że na swojej maszynie masz zainstalowane oprogramowanie `git` i że jest ono dodane do zmiennych środowiskowych dostępnych z okna poleceń. Zobacz stronę z [narzędziami klienckimi Git organizacji Software Freedom Conservancy](https://git-scm.com/download/), aby uzyskać najnowszą wersję narzędzi `git` do zainstalowania, które obejmują powłokę **Git Bash**, czyli aplikację wiersza polecenia, która może służyć do interakcji z lokalnym repozytorium Git. 

4. Otwórz wiersz polecenia lub powłokę Git Bash. Sklonuj repozytorium GitHub dla przykładu kodu symulacji urządzenia:
    
    ```cmd/sh
    git clone https://github.com/Azure/azure-iot-sdk-c.git --recursive
    ```

5. Utwórz folder w swojej lokalnej kopii tego repozytorium GitHub dla procesu kompilacji CMake. 

    ```cmd/sh
    cd azure-iot-sdk-c
    mkdir cmake
    cd cmake
    ```

6. Przykład kodu korzysta z symulatora modułu Windows TPM. Uruchom następujące polecenie, aby włączyć uwierzytelnianie tokenu sygnatury dostępu współdzielonego. Polecenie to generuje także rozwiązanie programu Visual Studio dla symulowanego urządzenia.

    ```cmd/sh
    cmake -Duse_prov_client:BOOL=ON -Duse_tpm_simulator:BOOL=ON ..
    ```

    Jeśli program `cmake` nie znajdzie kompilatora języka C++, mogą występować błędy kompilacji podczas uruchamiania powyższego polecenia. Jeśli tak się stanie, spróbuj uruchomić to polecenie w [wierszu polecenia programu Visual Studio](https://docs.microsoft.com/dotnet/framework/tools/developer-command-prompt-for-vs). 

7. W osobnym wierszu polecenia przejdź do folderu głównego usługi GitHub i uruchom symulator [modułu TPM](https://docs.microsoft.com/windows/device-security/tpm/trusted-platform-module-overview). Nasłuchuje on przez gniazdo na portach 2321 i 2322. Nie zamykaj tego okna polecenia; będzie ono potrzebne, aby ten symulator działał do czasu zakończenia tego przewodnika Szybki start. 

   Jeśli znajdujesz się w folderze *cmake*, uruchom następujące polecenia:

    ```cmd/sh
    cd..
    .\provisioning_client\deps\utpm\tools\tpm_simulator\Simulator.exe
    ```

<a id="simulatetpm"></a>

## <a name="simulate-tpm-device"></a>Symulowane urządzenie TPM

1. Otwórz rozwiązanie wygenerowane w folderze programu *cmake* o nazwie `azure_iot_sdks.sln` i skompiluj je w programie Visual Studio.

2. W okienku *Eksplorator rozwiązań* w programie Visual Studio przejdź do folderu **Provision\_Tools**. Kliknij prawym przyciskiem myszy projekt **tpm_device_provision** i wybierz pozycję **Ustaw jako projekt startowy**. 

3. Uruchom rozwiązanie. W oknie danych wyjściowych zostaną wyświetlone wartości **_Identyfikator rejestracji_** i **_Klucz poręczenia_** potrzebne do zarejestrowania urządzenia. Zapisz te wartości. 


<a id="portalenrollment"></a>

## <a name="create-a-device-enrollment-entry-in-the-portal"></a>Tworzenie wpisu rejestracji urządzenia w portalu

1. Zaloguj się w witrynie Azure Portal, kliknij przycisk **Wszystkie zasoby** w menu po lewej stronie i otwórz swoją usługę Device Provisioning Service.

2. W bloku podsumowania usługi Device Provisioning Service wybierz pozycję **Zarządzaj rejestracjami**. Wybierz kartę **Indywidualne rejestracje** i kliknij u góry przycisk **Dodaj**. 

3. W obszarze **Dodaj wpis listy rejestracji** wprowadź następujące informacje:
    - Wybierz opcję **TPM** jako *Mechanizm* poświadczania tożsamości.
    - Wprowadź dane w polach *Identyfikator rejestracji* i *Klucz poręczenia* dla urządzenia TPM.
    - Opcjonalnie można podać następujące informacje:
        - Wybierz centrum IoT połączone z Twoją usługą aprowizacji.
        - Wprowadź unikatowy identyfikator urządzenia. Nadając nazwę urządzeniu, unikaj korzystania z danych poufnych.
        - Zaktualizuj pole **Początkowy stan bliźniaczej reprezentacji urządzenia** za pomocą wybranej konfiguracji początkowej dla urządzenia.
    - Gdy skończysz, kliknij przycisk **Zapisz**. 

    ![Wprowadzanie informacji o rejestracji urządzenia w bloku portalu](./media/quick-create-simulated-device/enter-device-enrollment.png)  

   Po pomyślnej rejestracji *Identyfikator rejestracji* Twojego urządzenia pojawi się na liście na karcie *Indywidualne rejestracje*. 


<a id="firstbootsequence"></a>

## <a name="simulate-first-boot-sequence-for-the-device"></a>Symulowanie sekwencji pierwszego uruchamiania dla urządzenia

1. W witrynie Azure Portal wybierz blok **Przegląd** dla swojej usługi Device Provisioning Service, a następnie zapisz wartość **_Identyfikator zakresu_**.

    ![Wyodrębnianie informacji o punkcie końcowym usługi DPS z bloku portalu](./media/quick-create-simulated-device/extract-dps-endpoints.png) 

2. W *Eksploratorze rozwiązań* programu Visual Studio na Twojej maszynie przejdź do folderu **Provision\_Samples**. Wybierz przykładowy projekt o nazwie **prov\_dev\_client\_sample** i otwórz plik **prov\_dev\_client\_sample.c**.

3. Przypisz wartość _Identyfikator zakresu_ do zmiennej `id_scope`. 

    ```c
    static const char* id_scope = "[ID Scope]";
    ```

4. W funkcji **main()** w tym samym pliku upewnij się, że parametr **SECURE_DEVICE_TYPE** ustawiono na wartość TPM.

    ```c
    SECURE_DEVICE_TYPE hsm_type;
    hsm_type = SECURE_DEVICE_TYPE_TPM;
    ```

   Oznacz jako komentarz lub usuń instrukcję `hsm_type = SECURE_DEVICE_TYPE_X509;`, która jest domyślnie obecna. 

5. Kliknij prawym przyciskiem myszy projekt **prov\_dev\_client\_sample**, a następnie wybierz pozycję **Ustaw jako projekt startowy**. Uruchom rozwiązanie. 

6. Zwróć uwagę na komunikaty symulujące uruchamianie urządzenia i łączenie z usługą Device Provisioning Service w celu pobrania informacji z Twojego centrum IoT. Po pomyślnej aprowizacji symulowanego urządzenia w centrum IoT Hub powiązanym z Twoją usługą aprowizacji identyfikator urządzenia będzie widoczny w centrum w bloku **Urządzenia IoT**. 

    ![Urządzenie jest rejestrowane w centrum IoT](./media/quick-create-simulated-device/hub-registration.png) 

    Jeśli zmienisz wartość w polu *Początkowy stan bliźniaczej reprezentacji urządzenia* z domyślnej na inną we wpisie rejestracji dla Twojego urządzenia, może to spowodować pobranie z centrum żądanego stanu reprezentacji bliźniaczej i odpowiednie do niego działanie. Aby uzyskać więcej informacji, zobacz [Opis bliźniaczej reprezentacji urządzenia w usłudze IoT Hub oraz sposoby jej używania](../iot-hub/iot-hub-devguide-device-twins.md)


## <a name="clean-up-resources"></a>Oczyszczanie zasobów

Jeśli planujesz dalszą pracę z przykładem klienta urządzenia i eksplorowanie go, nie czyść zasobów utworzonych w ramach tego przewodnika Szybki start. Jeśli nie planujesz kontynuować pracy, wykonaj poniższe kroki, aby usunąć wszystkie zasoby utworzone w ramach tego przewodnika Szybki start.

1. Zamknij okno danych wyjściowych przykładu klienta urządzenia na swojej maszynie.
1. Zamknij okno symulatora modułu TPM na swojej maszynie.
1. W witrynie Azure Portal w menu po lewej stronie kliknij pozycję **Wszystkie zasoby**, a następnie wybierz swoją usługę Device Provisioning Service. Otwórz blok **Zarządzanie rejestracjami** dla usługi, a następnie kliknij kartę **Rejestracje indywidualne**. Wybierz *IDENTYFIKATOR REJESTRACJI* urządzenia zarejestrowanego w ramach tego przewodnika Szybki start i kliknij przycisk **Usuń** u góry. 
1. W witrynie Azure Portal w menu po lewej stronie kliknij pozycję **Wszystkie zasoby**, a następnie wybierz swoje centrum IoT. Otwórz blok **Urządzenia IoT** Twojego centrum, wybierz *IDENTYFIKATOR URZĄDZENIA* zarejestrowanego w ramach tego przewodnika Szybki start, a następnie kliknij przycisk **Usuń** u góry.

## <a name="next-steps"></a>Następne kroki

W tym przewodniku Szybki start na Twojej maszynie zostało utworzone symulowane urządzenie TPM, które zostało zaaprowizowane do Twojego centrum IoT przy użyciu usługi IoT Hub Device Provisioning. Aby dowiedzieć się, jak zarejestrować urządzenie TPM programowo, przejdź do przewodnika Szybki start dotyczącego programowej rejestracji urządzenia TPM. 

> [!div class="nextstepaction"]
> [Przewodnik Szybki start platformy Azure — Rejestrowanie urządzenia TPM w usłudze Azure IoT Hub Device Provisioning](quick-enroll-device-tpm-java.md)

